Sophocles est iu eo poetarum Graecorum numero quos
propter eximiam praestantiam semel lectos semper relegi-
mus, quosque penitus intellegere cupientes identidem, sicubi
obscura impeditaque sententia offendimur aut vocabulo inepte
posito aut inconcinne numero aut migrata denique quacum-
que sermonis Graeci lege, philologi dormire nequimus, prius·
quam pro suis quisque viribus coniciendo et temptando nobis
quidem ipsis multo saepius quam aliis, persaepe tamen aliis
quoque varias locorum difficultates feliciter removisse vi·
deamur.

Mirandum igitur non est homines eruditos, nihil curantes
· volgi et semidoctorum risus ineptos, semper novos scribere
commentarios criticos quibus diligenter utentes editores,
dum cauto et prudenti iudicio certa ab incertis, vera afalsiS,
probabilia a parum verisimilibus secernunt, novas identidem
parant editiones semper propius accedentes ad eam puritatem
qua immortalia opera ex ipsorum scriptorum manibus pro·
dierunt; qui sane pulcherrimus est difficillimorum studiorum
finis, digna improbo saepe labore merces. Habent autem
praestantissimorum criticorum commentarii praeter cetera
etiam hoc boni, ut haud rar0, ubi ipsis scriptoris manum
restituere non contigerit, tamen quae requiratur sententia ι
perspicientes aliis, etiam minus doctis et acutis, veri inveni-
undi viam muniant aperiantque.

Mihi cur denuo in hanc arenam aliquamdiu relictam, pror-
sus tamen neglectam numquam, descenderem, causa exstitit
lectus liber. pereruditus F. W. Scaurum, qui inscribitur Kri-

tische Studien auden Griechischeu Dramatikern,
1

 

